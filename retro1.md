   Retrospektiivin tarkoituksena on läpikäydä yhdessä koko tiimin kanssa tietyllä aikavälillä projektissa tapahtuneita onnistumisia ja epäonnistumisia sekä keskustella siitä mitä tulisi muuttaa tai pitää samana jatkossa projektin parissa työskentelyn tehostamiseksi ja muuttamiseksi mielyttävämmäksi. Scrumissa retrospektiivi olisi tarkoitus pitää jokaisen sprintin lopuksi. Retrospektiivin tekemisiseen on olemassa monia erilaisia tekniikoita, joista tässä käsitellään kahta.
    Start, Stop, Continue, More of, Less of Wheel -tekniikassa hyödynnetään piirrettyä viiteen osaan jaettua ympyrää, missä osien/kategorioiden otsikkoina ovat tekniikan nimessä olevat kohdat: start, stop, continue, more of ja less of. Jokainen ympyrän kohdista käydään yksitellen läpi ja kunkin kategorian kohdalla kuunnellaan tiimiläisten kommentteja ja ajatuksia kategoriaan liittyen. Ideana on siis suunnilleen läpikäydä kysymykset ”Mitä uutta meidän pitäisi alkaa tehdä?”, ”Mitä turhaa meidän tulisi lopettaa?”, ”Mitä toimivaa meidän tulisi jatkaa?”, ”Minkä tekemistä meidän tulisi lisätä?”, Minkä tekemistä meidän tulisi vähentää?”. Lopuksi kun kaikki kommentit on kirjattu ympyrään keskustellaan siitä mitä saatujen kommenttien perusteella todella tulisi muuttaa ja sovitaan yhteiset uudet käytännöt. Tekniikan käyttöön tulisi varata noin 10-25 minuuttia.
    Glad, Sad, Mad -tekniikan ensimmäinen vaihe on, että kukin osallistujista kirjaa itsekseen ylös ajatuksiaan retrospektiivin tarkkailun alla olevasta ajasta ja sen aikana tapahtuneista asioista pienille lapuille noin 10-15 minuutin ajan. Tämän jälkeen seuraavan 10-15 kukin esittelee lyhyesti omien lappujensa sisällön ja sijoittaa ne alustalle, johonkin niistä kolmesta kategorista joihin alusta on jaettu: Glad, Sad ja Mad. Seuraavana askeeleena samaan asiaan liittyvät kortit laitetaan toistensa läheisyyteen ja äänestetään alustalla olevien lappujen tärkeysjärjestyksestä, jonka mukaan korttien käsittelemät aiheet sitten keskustellaan yhdessä ryhmän kesken läpi laskevassa tärkeysjärjestyksessä ja keskustelu päättyy, kun tunti on kulunut umpeen tai korttien aiheet on käsitelty loppuun. Keskustelun tarkoituksena on sopia jatkossa tehtävistä ja muutettavista asioista.
